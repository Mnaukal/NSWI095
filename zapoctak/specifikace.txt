Napadlo mě vyrobit generátor náhodného textu ("Lorem Ipsum"). Generování by probíhalo metodou jednoduchých markovovských řetězců. Tedy každé další slovo by záviselo (pouze) na tom, jaké bylo poslední vygenerované slovo. 

Program by měl umět vytvořit pravděpodobnostní tabulku slov - dvourozměrné pole toho, kolikrát je každá dvojice slov za sebou. To by snad mělo jít udělat pomocí awk. 

A druhá funkce by byla z pravděpodobnostní tabulky vygenerovat text zadané délky - vybrat první slovo náhodně a následně vybrat další slovo náhodně (váženě podle tabulky - tedy nejpravděpodobnější by bylo to, které se ve zdrojovém textu po prvním slově vyskytovalo nejčastěji).

ještě jsem dostal jeden nápad: frekvenční analýza textu. Cílem by bylo spočítat, kolikrát se v textu vyskytuje které písmeno (které je nejčastější atd), případně totéž pro dvojice (možná i více) po sobě jdoucích písmen. Dále by bylo zajímavé počítat totéž pro slova - kolikrát se každé slovo v textu vyskytuje. 